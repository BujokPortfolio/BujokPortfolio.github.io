<html lang="cs">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ŠKOLNÍ PROJEKTY</title>
    <style>
        /* Apply the Bahnschrift font to the entire page */
        body {
            font-family: "Bahnschrift", sans-serif;
            margin: 10px;
            line-height: 1.6;
        }
        h1, h2, h3, p {
            font-family: "Bahnschrift", sans-serif;
            color: #333;
        }
        h1, h2 {
            font-size: 80pt;
        }
        h3, p {
            font-size: 12pt;
        }
        section {
            margin-bottom: 60px;
        }
    </style>
</head>
<body>

<h1>PŘÍSTUP K PORTFOLIU</h1>

<section>
    <p>V portfoliu prezentuji projekty, na kterých jsem pracoval ve všech fázích od úvodní studie po autorský dozor. Pro stručnost nezmiňuji všechny fáze, ale spíše ukazuji klíčové aspekty práce.</p>
    <p>V závěru prezentuji analogovou fotografii (Pentax MX), která je mým primárním zájmem mimo architekturu</p>
</section>

<section>
    <h1>ŠKOLNÍ PROJEKTY</h1>

    <section>
        <h1>XS</h1>
    
    <h1>XS</h1>
    <h3>LÁVKA PŘES RENNERŮV POTOK, KRKONOŠE</h3>
    <h3>Propojení lavičky a lávky​</h3>
    <p>Návrh je inspirován atmosférou místa a využívá působivých výhledů v Eliščině údolí. Koncept propojuje lavičku s konstrukcí lávky. Sezení je orientováno tak, aby nabízelo nejlepší výhledy do údolí a na zalesněné kopce v pozadí. Pravá strana lávky je tvarována podle ergonomie sezení, přičemž sezení plynule přechází v ležení, zatímco profil lávky pro průjez zůstává neměnný.</p>
    
    <h3>Vzhled a konstrukce lávky</h3>
    <p>Podoba a konstrukce lávky vycházejí z jejího umístění a specifických podmínek Eliščina údolí. Návrh byl výrazně ovlivněn požadavkem na průjezdnost, což vedlo k rozšíření průřezu na 3,3 metru v jeho nejužším bodě a použití robustních konstrukčních prvků. Konstrukce lávky je tvořena ocelovým lisovaným profilem, který překlenul sedm metrů mezi kamennými pylony na stranách potoka.

    </p>
    </section>

    <section>
    <h1>M</h1>
    <h3>MĚSTSKÁ KNIHOVNA PRACHATICE</h3>
    <h3>Koncept</h3>
    <p>V projektu se snažím vyvarovat se stejnému osudu, který postihl historické centrum města Prachatic.  Centrum obcházíme a sledujeme místo abychom jej aktivně využívali. Hist. centrum města je skanzen, to je jeho jedinou funkcí. 
        Štěpánčin park dnes využití nemá. Stává se stejným skanzenem. Tedy přidáváme funkci. Procházíme parkem abychom vstoupili do knihovny. Park se zalidňuje, stává se bezpečnějším.</p>

    <h3>Návrh</h3>
    <p>Knihovna, jako objekt v čele parku, je za něj z velké části zodpovědná. Musí s parkem komunikovat. Musí ho  svým způsobem určovat. Návrh dodržuje původní vymezení historické části parku. Objekt ho lemuje a definuje. Prosklená fasáda není jenom prvkem osvětlujícím interiér, ale způsobem interakce a spolupráce těchto činitelů.</p>

    </section>

    <section>
    
    <h1>L</h1>
    
    <h3>UNIVERZITNÍ BLOK, KNIHOVNA GUASTALLA, MILÁN</h3>
    
    <h3>Blok Società Umanitaria Milano</h3>
    <p>Před bombardováním byl blok plnohodnotným městským prostorem, dnes je nedokončený a nesourodý, bez centrálního prostoru. Obsahuje učebny univerzit, kostel Santa Maria della Pace, školu, kanceláře a archivy prokuratury, ale jednotlivé prostory spolu nekomunikují. Kostel je oddělen vysokými zdmi a většinu času zavřený. Bývalý klášter je jedinou fungující součástí bloku a propojuje jej s městem.</p>
    
    <h3>Doplnění bloku v 50. letech</h3>    
    <p>Budovy přistavěné v 50. letech pouze doplňují hmotu bloku. Mezi nimi vznikly parkovací stání, a původní dětské hřiště, park a zeleň zmizely. Bloku chybí celistvost a komunikace s městem. Projekt se zaměřuje na definici hranic a vztahů mezi starými a novými částmi bloku.</p>
    
    <h3>Funkční náplň bloku - návaznost na historii</h3>
    
    <p>Od počátku 20. století blok sloužil humanitární organizaci SUM, která se zaměřovala na vzdělání dělnické třídy a zakládala školy a knihovny. Během druhé světové války byl blok zničen, část byla rekonstruována a v 50. letech doplněna modernistickou architekturou. Nové objekty sloužily univerzitám a prokuratuře.</p>

    <h3>Návrh</h3>

    <p>V mém návrhu navazuji na původní funkci bloku a navrhuji odbornou knihovnu, která poskytne zázemí univerzitám. Knihovna bude obsahovat historické i současné fondy, studovny a badatelny, a také učebny a kanceláře pro studenty a mladé profesionály. Kanceláře budou určeny pro startupy čerstvých absolventů, propojené s univerzitními zdrojI.</p>
    
    </section>

    <section>
    <h1>XL</h1>
    <h3>BYDLENÍ PODBĚLOHORSKÁ, PRAHA</h3>
    <h3>Kontext</h3>
    <p>Zástavba i síť ulic v okolí řešené parcely je definována rušnou Podbělohorskou ulicí. Stávající zástavba zde postupně ztratila svou soudržnost i propojenost. Okolní, klidnější ulice se změnily a od Podbělohorské odvrátily. Nové obytné komplexy se uzavřely a izolovaly za soukromými branami.</p>
    <h3>Řešení území</h3>
    <p>Naše parcela byla donedávna zastavěna garážemi, sklady a dílnami. Komplex byl nepřístupný, oplocený a veřejnosti uzavřený. Nová zástavba musí v první řadě adresovat vztah k ulici Podbělohorská, vyvarovat se osudu uzavřených kondominií a pracovat s prostředky na zklidnění dopravy a vtisknutí místu nového měřítka.</p>
    <h3>Kotva ulice</h3>
    <p>V rámci mého návrhu záměrně ponechávám podstatnou část pozemku volnou, pečlivě navrženou a minimálně definovanou. Tento prostor je reakční na nové potřeby v rukou obyvatel. Otevřená plocha je zakotvena malou stavbou na svém okraji, kde se setkává s Podbělohorskou ulicí. Tato stavba slouží jako jemný signál, že se zde něco děje – bod zájmu v krajině.</p>
    <h3>Návrh</h3>
    <p>Urbanismus je založen na racionálních objemech a komfortním dispozičním řešení. Stavby jsou orientovány tak, aby maximalizovaly výhledy, odlehčily městskou hustotu a zdůraznily jedinečnou topografii místa. Prostory mezi budovami jsou doplněny nízkými zídkami, které poskytují ochranu od ulice, vytvářejí vizuální spojení se svahem a formují soukromé nebo komunitní zahrady přístupné všem.</p>
    </section>

    <section>
    <h1>XXL</h1>
    <h3>REVITALIZACE NÁBŘEŽÍ ŘEKY OPAVY, OPAVA</h3>
    <h3>Pěší propojení</h3>
    <p>V projektu cílíme na propojení obou břehů a odstranění stávajících bariér opavského nábřeží. Dle struktury současné uliční sítě navrhujeme nové propojení břehů a dle územního plánu města doplňujeme současnou zástavbu novou hmotou. Navrhujeme nové předmostí současných mostů a více je tak začleňujeme do struktury města.</p>
    
    <h3>Rozvoj parku a propojení se školou</h3>

    <p>Klíčovým prvkem projektu je redefinice přilehlých prostor stávajících škol, ze silnic na plnohodnotné městské prostory. Skrze dopravní omezení, doplnění veřejných prostor zelení a úpravu propojení škol, sportovišť, hřišť, jídelen a přidružených funkcí se snažíme vytvořit integrované a funkční prostředí.</p>

    <h3>Promenáda a cyklostezka</h3>

    <p>Ústředním prvkem projektu je návrh nepřerušené říční promenády a cyklostezky. Tato trasa vede podél břehů řeky, umožňuje nepřerušený pohyb pěších a cyklistů městem a hluboce integruje nábřeží do každodenního městského života. Promenáda se na určitých místech rozšiřuje, aby vytvořila odpočinkové zóny, zelené plochy a „meandry“, kde se lidé mohou setkávat a relaxovat.</p>

    <h3>Ochrana před povodněmi a rozšíření dolního parku</h3>

    <p>Dolní část parku byla rozšířena za účelem zlepšení ochrany proti povodním podél říčního břehu. Pečlivě navržený horní park se zpevněným povrchem, doplněný ovocným sadem, propojuje obě úrovně parku. Přechod mezi těmito úrovněmi je označen cyklostezkou a pěší promenádou, což zajišťuje plynulý pohyb a zároveň zvyšuje vizuální atraktivitu parku.</p>

    <h3>Kontrastní říční břehy</h3>

    <p>Říční břehy jsou navrženy tak, aby nabízely odlišné zážitky. Na jedné straně se nachází zpevněné nábřeží sloužící pro městské trhy a veřejné akce, zatímco na druhé straně je zelený pás přecházející přímo do řeky. Úzká pěšina pro rybáře prochází tímto zeleným pásem a přidává přírodní prvek. Říční zeď je sladěna s ploty přilehlých soukromých pozemků a její snížení vytváří větší otevřenost a interakci s krajinou.</p>

    <h3>Modernistická architektura v propojení s přírodou</h3>

    <p>Revitalizované nábřeží funguje jako prodloužení nedalekých modernistických obytných zón a vytváří soudržný zelený koridor, který spojuje tyto čtvrti s řekou. Park je organizován s jasnou hierarchií funkcí: cyklostezky a pěší cesty, síť ulic reagující na okolní městskou strukturu a svažité či rovinné parkové plochy přizpůsobené různým rekreačním potřebám.</p>

    </section>

    <section>
    <h1>KLÍČOVÉ PROFESNÍ PROJEKTY</h1>

    <h1>S</h1>
    <h3>CABIN, PODHRADÍ U AŠE</h3>
    <h3>Strategie</h3>
    <p>Cílem bylo navrhnout minimalistický prázdninový dům na svažitém pozemku v Podhradí, asi 5 km severně od Aše. Pozemek leží na okraji vesnice a lesa a nabízí malebné výhledy na celou ves. Objekt vsazujeme do hodně svažitého terénu a formujeme dvě terasy, jednu pro skleník, druhou pro pár židlí a pohovku s výhledem do údolí.</p>

    <p>Výsledkem je jednopodlažní stavba se sedlovou střechou orientovanou směrem k údolí. Středem dispozice je převýšený obývací pokoj s galerií na spaní nad malou kupelnou, zádveřím a technickou místností. Interiér obkládáme březovou překližkou, podlahu vyléváme betonovou stěrkou. Navrhujeme skromný moderní domek zapadající do kontextu vesnice.</p>
    </section>

    <h1>M</h1>
    <h3>HOTEL XPUHA</h3>
    <h3>propojení s přírodou</h3>
    <p>Projekt Hotel Xpuha se nachází v Chetumalu na pobřeží Karibského moře, propojuje městskou třídu s privátní pláží v klidu puvodni džungle.</p>
    
    <h3>Respekt k přírodě</h3>
    <p>Architektonický návrh vychází z respektu k přírodě. Budovy organických tvarů jsou přirozeně začleněné do džungle. Hotely i rezidence jsou navržené s ohledem na soukromí a klid, které umožňují plně si vychutnat prostředí.</p>
    
    <p>Areál doplňuje fitness, wellness, restaurace a beach club na pláži. Každá část projektu je propojena s přírodou a zároveň nabízí dostatek prostoru pro relaxaci nebo aktivní odpočinek.</p>
    </section>

    <section>
    <h1>L</h1>
    <h3>COMMUNITY HOUSE, HUMPOLEC</h3>
    <h3>Strategie rekonstrukce</h3>
    <p>Projekt se zaměřuje na rekonstrukci a možné rozšíření komplexu budov v centru Humpolce. Nedokončený blok je v současnosti nesourodou koláží základní školy, základní umělecké školy, obecního domu a multifunkčního sálu, který čeká na doplnění kavárnou a jídelnou.</p>
    
     <h3>Architektonický jazyk</h3>
    <p>Stávající škola a kulturní centrum, které prošly různými rekonstrukcemi, zejména v 90. letech, představují směsici různých architektonických etap. Náš přístup spočívá v zachování kvalit původního návrhu, odstranění zbytečných úprav a optimalizaci funkčnosti. Objekty jsou sjednoceny novým architektonickým jazykem, který vytváří soudržný celek.</p>
    
     <h3>Veřejné prostory</h3>
    <p>Podobně jsou řešeny i veřejné prostory s ohledem na městskou integraci. Ve spolupráci s krajinářskými architekty jsme posílili stávající zelenou infrastrukturu a vytvořili promenádu, která propojuje klíčové zelené plochy ve městě. Kolmo na tuto promenádu zavádíme nové propojení mezi dvěma hlavními náměstími v Humpolci, přičemž podél těchto os jsou situovány nové občanské vybavenosti a nové vstupy, které doplňují celkovou dispozici.</p>
     </section>

    <section>
    <h1>XL</h1>    
    <h3>NÁMĚSTÍ ALBRECHTICE NAD VLTAVOU</h3>
    <h3>Stávající stav</h3>

    <p>Vesnické náměstí v současné době postrádá jasně definované centrum a slouží především jako parkoviště a točna pro autobusy. Navrhované řešení si klade za cíl proměnit tento prostor v jednotnou a funkční veřejnou plochu prostřednictvím sjednocení roztříštěných prvků a odstranění bariér.</p>

    <h3>Navrhované řešení</h3>

    <p>Klíčovým prvkem návrhu je zdůraznění vizuální osy směřující k věži kostela a vytvoření plynulého přechodu mezi urbanizovaným prostředím a přírodní krajinou obklopující Albrechtický potok.</p>

    <p>V jižní části náměstí, kde se protínají hlavní osy, navrhujeme centrální veřejný prostor – dlážděnou plochu určenou pro pořádání akcí a setkávání. Součástí návrhu je také odstranění silnice u domu Františka Krále, čímž dojde k plnému začlenění této oblasti do náměstí a podpoře komunitního ducha.</p>

    <p>Pro vytvoření příjemnější atmosféry bude severní část náměstí zjemněna výsadbou zeleně. Tato oblast bude zahrnovat terasovité posezení zastíněné stromy, což návštěvníkům poskytne klidné místo k odpočinku.</p>

    <p>Napojení cesty na hřbitov u kaple bude přesměrováno tak, aby posílilo význam obřadní stezky, která představuje významný prvek vesnice. Vysoké, osamělé stromy, typické pro tento region, budou doplněny s cílem zvýšit vizuální atraktivitu prostoru a vytvořit vrstevnatou krajinu. Tento přístup promění náměstí v živé centrum pro společenské události a setkávání.</p>
     
    </section>

    <section>
    <h1>XXL</h1>
    <h3>NÁMĚSTÍ TUCHLOVICE</h3>
    <h3>Stávající stav</h3>

    <p>Tuchlovické náměstí postrádá charakter skutečného městského centra. Neslouží pro pohodlný pohyb chodců, pořádání kulturních akcí ani jako soudržný veřejný prostor. Je prostorem vetknutým mezi ulici Ke Stráži a rychlostní silnicí. prostor trpí špatným propojením občanské vybavenosti, je nekonzistentní a nepropojený širší koncepcí. Přesto má tento prostor značný potenciál.</p>

    <h3>Strategie návrhu</h3>

    <p>V návrhu se primárně zaměřujeme na revitalizaci stávajících vrstev namísto zavádění zcela nových prvků. Cílem je zvýšit funkční rozmanitost obou stran Karlovarské ulice a vytvořit prostředí přívětivé pro chodce, doplněné zelenými plochami a veřejnými službami. Plán zlepšuje propojení mezi klíčovými komunitními prostory, jako jsou obchody, parky a rekreační plochy, přičemž zachovává a integruje vzrostlé stromy jako podstatný prvek charakteru náměstí.</p>

    <p>Součástí návrhu je nová multifunkční stavba, která bude zahrnovat autobusovou zastávku, maloobchodní prostory, veřejné toalety a zařízení pro pořádání akcí. Tímto způsobem bude náměstí sloužit každodenním potřebám i větším městským setkáním.</p>

    <p>Design náměstí klade důraz na flexibilitu, narhujeme prostory pro širokou škálu komunitních akcí – od trhů až po festivaly. Měníme náměstí v živý a důležitý veřejný prostor pro všechny obyvatele Tuchlovic.</p>
    </section>
